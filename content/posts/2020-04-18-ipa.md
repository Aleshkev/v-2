---
title: Czemu polski nie lubi IPA?
categories: [lingwistyka]
tags: []
draft: true
---

W tym artykule /ukośniki/ oznaczają zapis w IPA/AS, a ⟨nawiasy trójkątne⟩ w standardowej ortografii.

U niektórych na lekcjach polskiego mogła pojawić się pewna forma zapisu fonetycznego słów, zmieniając ⟨wiedzieć⟩ w /v́eʒ́eć/. Ten drugi zapis używa Alfabetu Slawistycznego (AS). W praktyce nauczyciele zwykle nie mają czasu tłumaczyć jego wszystkich znaków i podają tylko jako ciekawostkę, a od uczniów wymagają czegoś jak "wⁱ e dź e ć".

Ucząc się angielskiego można zauważyć, że wymowa słów jest niemalże zawsze przedstawiona w inny sposób: <span>⟨differentiate⟩</span> ↦ /dɪfərɛnʃɪeɪt/. Ma to sens, ponieważ język angielski jest diametralnie różny od polskiego i jego pisownia jest dość nieregularna. Ale ten system to _International Phonetic Alphabet_ (IPA): jeżeli jest taki internacjonalny, czemu nie jest używany też do języka polskiego?

## Czy IPA ma za mało symboli?

<!-- IPA nie ma symboli na wszystkie głoski w języku polskim. Ale IPA nie próbuje mieć symboli na wszystkie możliwe głoski: ma kilkadziesiąt symboli bez znaków diakrytycznych, i można dalej, jeżeli jest to potrzebne, dźwięki sprecyzować dodając znaki diakrytyczne.

Ale tak naprawdę przy tworzeniu np. słownika, to nie jest potrzebne. Ponieważ dodając maksymalną możliwą ilość precyzji otrzymujemy dokładny zapis wymowy słowa przez daną osobę, ale osoba z innej części kraju mogłaby wymówić to słowo lekko inaczej. -->

Polskie ⟨sz ż⟩ to _nie są_ /ʃ ʒ/ (polskie ⟨sz ż⟩ wymawia się bardziej jak ⟨ś ź⟩, niż angielskie ⟨sh zh⟩.). Ale mają swoje symbole, /ʂ ʐ/.

Głoska odpowiadająca polskiej literze ⟨a⟩ to [samogłoska otwarta centralna niezaokrąglona](https://en.wikipedia.org/wiki/Open_central_unrounded_vowel), która w IPA nie ma własnego znaku. Ale dzięki rozbudowanemu systemowi znaków diakrytycznych, może być zapisana /ä/. Lub /a̠/. Lub /ɐ̞/, lub /ɑ̈/. Zależy od mikrospijnych różnic w artykulacji. Ale raczej /ä/. Zaproponowany był nowy symbol /ᴀ/, ale został odrzucony w 1976, 1989 i 2012 r.

W praktyce więc wszyscy opisując ten polski dźwięk używają /a/, symbolu na [samogłoskę otwartą _przednią_ niezaokrągloną](https://en.wikipedia.org/wiki/Open_front_unrounded_vowel), która brzmi trochę inaczej, ale jest wystarczająco blisko.

Kolejnym problemem jest ⟨ń⟩ (spółgłoska nosowa dziąsłowo-podniebienna): wymawiana jest w pozycji podobnej do ⟨ś ź⟩, mających swoje symbole /ɕ ʑ/, ale sama w IPA ma tylko przybliżenie w postaci /ɲ/ (spółgłoski nosowej podniebiennej). Jest jednak, znowu, wystarczająco blisko i istnieje też nieoficjalny symbol /ȵ/ będący dokładnie tym co trzeba.

Więc stwierdzenie, że IPA nie ma wszystkich dźwięków w polskim, choć pod pewnym względem poprawne, to przesadny pedantyzm.

## Spółgłoski zwarto-szczelinowe 👻

Po zadaniu poloniście tytułowego pytania, krzyczy "⟨c⟩ zapisuje się /ts/! W polskim w przeciwieństwie do angielskiego jest różnica pomiędzy ⟨c⟩ a ⟨ts⟩! Nie wiadomo jak to się czyta!"

I rzeczywiście, w IPA głoski jak ⟨c⟩ są tak naprawdę głoskami /t/ i /s/ przeczytanymi razem. Można zapisać to jako /t͡s/, z łuczkiem. Wtedy widać różnicę między /t͡s/ a /ts/.

## Więc czemu AS a nie IPA? 😟
