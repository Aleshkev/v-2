<!DOCTYPE html>
<html lang="pl">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title>Gretchenfrage | aleshkev.github.io</title>
    

    <meta name="generator" content="Hugo 0.84.4" />
    
    <meta property="og:title" content="Gretchenfrage" />
<meta property="og:description" content="
Rozpal ludziom ogień, a będzie im ciepło przez jeden dzień. [&hellip;]
&mdash; Wiele źródeł

Dziennikarz
Dzień dobry. W studio jest z nami dzisiaj profesor Jan Polański, autor &ldquo;Przymusu ruchu&rdquo;, pierwszego bestsellera tego roku.
J. Polański
Dzień dobry.
Dziennikarz
Zacznijmy od początku. Jak opisałby Pan swoją książkę?" />
<meta property="og:type" content="article" />
<meta property="og:url" content="https://aleshkev.github.io/v-2/gretchenfrage/" /><meta property="article:section" content="posts" />




    <meta itemprop="name" content="Gretchenfrage">
<meta itemprop="description" content="
Rozpal ludziom ogień, a będzie im ciepło przez jeden dzień. [&hellip;]
&mdash; Wiele źródeł

Dziennikarz
Dzień dobry. W studio jest z nami dzisiaj profesor Jan Polański, autor &ldquo;Przymusu ruchu&rdquo;, pierwszego bestsellera tego roku.
J. Polański
Dzień dobry.
Dziennikarz
Zacznijmy od początku. Jak opisałby Pan swoją książkę?">

<meta itemprop="wordCount" content="1613">
<meta itemprop="keywords" content="prof. polański,fikcyjny wywiad,pretensjonalność," />
    <meta name="twitter:card" content="summary"/>
<meta name="twitter:title" content="Gretchenfrage"/>
<meta name="twitter:description" content="
Rozpal ludziom ogień, a będzie im ciepło przez jeden dzień. [&hellip;]
&mdash; Wiele źródeł

Dziennikarz
Dzień dobry. W studio jest z nami dzisiaj profesor Jan Polański, autor &ldquo;Przymusu ruchu&rdquo;, pierwszego bestsellera tego roku.
J. Polański
Dzień dobry.
Dziennikarz
Zacznijmy od początku. Jak opisałby Pan swoją książkę?"/>


    
        <link rel="stylesheet" href="https://aleshkev.github.io/v-2/sass/main.css">
    

    


    <script data-goatcounter="https://aleshkev.goatcounter.com/count"
            async src="//gc.zgo.at/count.js"></script>
</head>
<body>
<nav>
    <div class="stripe"></div>
    <div class="logo">
        
            <h2>
                <a href="/">aleshkev.github.io</a>
            </h2>
        
        <p>Unikalne i sprawdzone nieironiczne opinie.</p>
    </div>
    <div class="menu">
        <ol><li>
                    <a href="/v-2/">Blog</a>
                </li><li>
                    <a href="/v-2/posts/">Archiwum</a>
                </li><li>
                    <a href="/v-2/index.xml">RSS</a>
                </li><li>
                    <a href="/v-2/kontakt/">Kontakt</a>
                </li></ol>
    </div>
</nav>


    <main class="layout-single">
        <article>
            <section class="intro">
                <h1 class="title">Gretchenfrage</h1>
                <div class="date">
                    
<time datetime="2020-02-15T00:00:00Z">15&nbsp;lutego&nbsp;2020</time>

                </div>
            </section>

            <section class="content">
                

                <blockquote>
<p>Rozpal ludziom ogień, a będzie im ciepło przez jeden dzień. [&hellip;]</p>
<p><cite>&mdash; Wiele źródeł</cite></p>
</blockquote>
<h6 id="dziennikarz">Dziennikarz</h6>
<p>Dzień dobry. W studio jest z nami dzisiaj profesor Jan Polański, autor &ldquo;Przymusu ruchu&rdquo;, pierwszego bestsellera tego roku.</p>
<h6 id="j-polański">J. Polański</h6>
<p>Dzień dobry.</p>
<h6 id="dziennikarz-1">Dziennikarz</h6>
<p>Zacznijmy od początku. Jak opisałby Pan swoją książkę?</p>
<h6 id="j-polański-1">J. Polański</h6>
<p>Jest to przede wszystkim dzieło kultury międzynarodowej. Chociaż zostało napisane akcję opierając o znane nam realia Polski, swoim przesłaniem wzlatuje nad wyżyny myśli światowej.</p>
<p>Tym przesłaniem jest przedstawienie mojej autorskiej historycznej metanarratywy, swoistej dialektyki wolności, dążenia każdej osoby do osiągnięcia nie maksimum, a optimum, osobiście interpretowanej swobody działań.</p>
<h6 id="dziennikarz-2">Dziennikarz</h6>
<p>Jeśli chodzi o&hellip; &ldquo;znane nam realia Polski&rdquo;: akcja książki, ta zajmująca drugoplanowe miejsce wobec Pana&hellip; &ldquo;metanarratywy&rdquo; fabuła, rozgrywa się w Polsce w latach 2020., czemu to? Podejmuje się Pan przepowiadania przyszłości?</p>
<h6 id="j-polański-2">J. Polański</h6>
<p>Akcja nie odgrywa się w przyszłości, tylko w naszym- no, moim, wyobrażeniu przyszłości. Główny bohater jest dokładnie młodym człowiekiem przyszłości, jak skonstruowanym przez kolektywną nieświadomość. W kraju, który w 2020 roku będzie, mam nadzieję, już przynajmniej kilka lat w pozakryzysowym kapitalizmie, stanie przed wyborami i możliwościami jakie są niemożliwe do wyobrażenia teraz.</p>
<p>I moja teza jest taka, że i tak takiemu człowiekowi opcje skonstruowane przez społeczeństwo nie wystarczą. Jakkolwiek szeroki ich wybór by nie był, znajdzie on granicę i umyślnie ją przekroczy.</p>
<p>Jednocześnie niektóre konieczności decyzji uzna za ograniczające jego wolność podejmowania innych, ale tego w końcu zapomniałem przedstawić w książce. Muszę kiedyś napisać drugą część.</p>
<h6 id="dziennikarz-3">Dziennikarz</h6>
<p>Za 25 lat będziemy dopiero &ldquo;kilka lat&rdquo; w &ldquo;pozakryzysowym kapitalizmie&rdquo;?!</p>
<h6 id="j-polański-3">J. Polański</h6>
<p>Absolutnie nie wróżę nic złego, po prostu tak dla pewności. Właśnie, zapomniałem jeszcze o tym, że wtedy komputery będą jeszcze powszechniejsze &ndash; główny bohater jest informatykiem i ma własną stronę internetową. To ma pewien wpływ na zawartość książki, chociaż przyznaję, tylko na elementy wymyślone już po mojej decyzji, że nim będzie.</p>
<h6 id="dziennikarz-4">Dziennikarz</h6>
<p>Wracając do Pana&hellip; &ldquo;optimum osobiście interpretowanej swobody działań&rdquo; i&hellip; &ldquo;decyzji uznanych za ograniczające wolność&rdquo;: czytając książkę, to nie było w żaden sposób podkreślone. Odniosłem wrażenie, że po prostu krytykuje Pan małą ilość wyborów czy hierarchie nawet w kapitalizmie nowego tysiąclecia &ndash; a z tego co Pan teraz mi powiedział jest oczywiste, że zupełnie źle to zrozumiałem.</p>
<h6 id="j-polański-4">J. Polański</h6>
<p>Cóż, zawsze jak się wyraża jakąś skomplikowaną koncepcję trzeba się liczyć z ryzykiem, że nie wszyscy od razu ją zrozumieją.</p>
<p>I nie chodzi mi tu o obrażanie Pana! To może wynikać z wielu czynników, za większość których trudno przypisać komuś winę. Może nie napotkał Pan nigdy jakiegoś subtelnego zabarwienia wyrazu użytego w kluczowym miejscu, bez którego nie da się zrozumieć całości przekazu. Może zawarte koncepcje są tak blisko tych, które już Pan znał, że nie zauważył Pan delikatnych różnic.</p>
<p>Nie chodzi mi o absolutnie o to, żeby kogoś obrażać. Tak samo jak ja nie chciałbym być zmuszony do występowania w balecie i jestem w stanie przyznać, że to by się źle skończyło, tak samo będzie z moją książką i innymi ludźmi.</p>
<h6 id="dziennikarz-5">Dziennikarz</h6>
<p>Trochę mi teraz smutno, bo jestem z wykształcenia dziennikarzem i trudno porównywać moją sytuację do baletu i kogoś, kto nigdy nie tańczył. <em>(śmiech)</em></p>
<h6 id="j-polański-5">J. Polański</h6>
<p>Co w zasadzie studiuje się na dziennikarstwie? Dalej stenografię?</p>
<h6 id="dziennikarz-6">Dziennikarz</h6>
<p>Nieobowiązkowo. Jest też teoria literatury.</p>
<h6 id="j-polański-6">J. Polański</h6>
<p>Cóż, to zapomnijmy o porównaniu do baletu, ale to co chwilę wcześniej powiedziałem, o tym, że to zapewne nie jest Pana wina, podtrzymuję.</p>
<h6 id="dziennikarz-7">Dziennikarz</h6>
<p>Dobrze. Ale w takim razie, jeżeli ma Pan jakąś ważną koncepcję do przekazania, czemu nie napisze jej Pan w przystępny dla każdego sposób?</p>
<h6 id="j-polański-7">J. Polański</h6>
<p>Jeżeli miałbym tak zrobić, to nawet zachowując większość fabuły zostałyby mi cztery rozdziały. <em>(śmiech)</em></p>
<h6 id="dziennikarz-8">Dziennikarz</h6>
<p>Pytam na poważnie. Czemu Pan tego w takim razie nie zrobił?</p>
<h6 id="j-polański-8">J. Polański</h6>
<p>Ulotki nie mogą zostać bestsellerami. Ale pra-</p>
<h6 id="dziennikarz-9">Dziennikarz</h6>
<p>Manifest komunistyczny został.</p>
<h6 id="j-polański-9">J. Polański</h6>
<p>Tylko w komunistycznych krajach, a w nazistowskich Niemczech bestsellerem był &ldquo;Mein Kampf&rdquo;. Jeżeli chce Pan, żebym napisał drugi &ldquo;Mein Kampf&rdquo;, to zgłaszam Pana do prokuratury.</p>
<h6 id="dziennikarz-10">Dziennikarz</h6>
<p>Tam austriacki pisarz przekazał klarownie swoje poglądy, w przeciwieństwie do pewnej polskiej książki, która niedawno została bestsellerem.</p>
<h6 id="j-polański-10">J. Polański</h6>
<p>Ale równie klarownie przekazał swoje poglądy w pięciominutowych przemowach. W &ldquo;Mein Kampf&rdquo; przedstawił jakieś niby ich przyczyny, ale ja nadal nie rozumiem w jaki sposób one mogłyby chociaż udawać, że próbują coś udowodnić.</p>
<h6 id="dziennikarz-11">Dziennikarz</h6>
<p>To może mógłby Pan się czymś odróżnić od Adolfa Hitlera i właśnie napisać swoją książkę przystępnie, z dobrymi argumentami zamiast jednego całkowicie fikcyjnego przykładu?</p>
<h6 id="j-polański-11">J. Polański</h6>
<p>Cała twórczość Mickiewicza opiera się na jednym fikcyjnym przykładzie. Opiera się też na zbudowaniu mitu i przedstawieniu go w taki sposób, że każdy jest w stanie w swoich doświadczeniach znaleźć na niego przykłady, jeżeli tylko chce. Więc jeden przykład, podany jako, że tak powiem, przykład przykładów, w zupełności wystarczy. I&hellip; a, nieważne.</p>
<h6 id="dziennikarz-12">Dziennikarz</h6>
<p>Adam Mickiewicz był romantykiem. Aby jego tezy były prawdziwe, wystarczyło w nie wierzyć i trzeba było w nie wierzyć. W Pana książce jest tak samo?</p>
<h6 id="j-polański-12">J. Polański</h6>
<p>Zaczynając od tego, że podejście romantyzmu do epistemiologii wcale nie polega wyłącznie na tym &ndash; nie. Wystarczy jako ten przykład przykładów podać coś weryfikowalnego: da się obiektywnie stwierdzić, czy dana rzecz jest przykładem potwierdzającym moją tezę.</p>
<h6 id="dziennikarz-13">Dziennikarz</h6>
<p>To ma trochę sensu, ale nadal jest bardzo dalekie od nauki.</p>
<h6 id="j-polański-13">J. Polański</h6>
<p>Naukowcy mieli dosłownie tysiące lat na znalezienie odpowiedzi na pytania, na które ja odpowiadam w jednej książce. Przez ostatnie trzysta lat na zmianę twierdzili albo, że są blisko odpowiedzi, albo, że tak naprawdę odpowiedź nie istnieje.</p>
<p>Jeżeli psychologowie współcześni potwierdzą istnienie lepszego modelu, może każdy moją książkę wyrzucić, a ja osobiście spalę każdą niesprzedaną kopię.</p>
<h6 id="dziennikarz-14">Dziennikarz</h6>
<p>Brzmi bardzo jak romantyzm, ale zostawmy ten wątek. Adam Mickiewicz żył w takich czasach, że musiał ukrywać swoje prawdziwe poglądy pod warstwą fikcji. Czy u Pana też było to czynnikiem?</p>
<h6 id="j-polański-14">J. Polański</h6>
<p>Przyznam się tutaj, że nie rozumiem w jaki sposób to ukrywanie poglądów miało działać, i władze carskie zsyłając go na Krym też chyba były całą sytuacją równie skonfundowane.</p>
<p>Ja ukryłem pod &ldquo;warstwą fikcji&rdquo; moje własne doświadczenia, ponieważ nadal, po upływie dwudziestu lat, nie czuję się dostatecznie komfortowo, żeby się nimi z każdym czytelnikiem podzielić. Zamieniłem je więc na coś mniej-więcej analogicznego.</p>
<p>Nie wiem czy powinienem był to mówić, bo znając ludzi to zaraz ktoś zacznie po archiwach szukać, co takiego ja robiłem, gdy byłem młody.</p>
<h6 id="dziennikarz-15">Dziennikarz</h6>
<p>Tu spytam w imieniu wszystkich młodszych słuchaczy: Pan naprawdę brał narkotyki?</p>
<h6 id="j-polański-15">J. Polański</h6>
<p>&ldquo;Młodszych&rdquo; mam nadzieję, że ma pan na myśli przynajmniej nastoletnich. Ale nie. W tekście pojawiła się sugestia, że bohater <em>może</em> weźmie narkotyk. Ale nawet tego nie zrobił przed końcem książki, po prostu kontemplował taką ewentualność. Poza tym mogę Panu zagwarantować, są rzeczy dużo efektowniejsze niż jakieś tam dopalacze.</p>
<h6 id="dziennikarz-16">Dziennikarz</h6>
<p>Chwila. Mam wrażenie, że ominął Pan pytanie, czemu nie mógłby Pan pisać w zrozumiały, zwięzły sposób? Tylko dlatego, że nikt inny tak nie robi? Jeżeli uważa Pan, że taka twórczość nie byłaby powszechnie doceniona, może Pan to po prostu powiedzieć.</p>
<h6 id="j-polański-16">J. Polański</h6>
<p>Może odwrócę pytanie: czemu miałbym tak <em>nie</em> pisać?</p>
<h6 id="dziennikarz-17">Dziennikarz</h6>
<p>Ponieważ nadaje Pan swoim postaciom poglądy, których nie da się przypisać Panu i przez to nie da się ich poddać krytyce.</p>
<h6 id="j-polański-17">J. Polański</h6>
<p>Można zawsze krytykować te postacie. Każdy pisarz powie Panu, że aby antybohaterzy byli realistyczni, potrzebują wiarygodnych, a nawet niepokojąco zrozumiałych, motywacji. Chronienie społeczeństwa przed złymi poglądami poprzez chowanie ich do meblościanki jest proszeniem się o epidemię gdy one w końcu się wydostaną, po tym jak meblościanki wyjdą z mody.</p>
<h6 id="dziennikarz-18">Dziennikarz</h6>
<p>Dostojewski stworzył negatywne postaci i wyczerpująco wytłumaczył czemu się z nimi nie zgadza. Pan po prostu rzuca autorytaryzmem mając nadzieję, że ludzie sami dojdą do jakiś negatywnych wniosków na jego temat. I jeżeli tego nie zrobią to &ldquo;źle Pana zinterpretowali&rdquo;. Tak samo jak Nietsche i jego <em>Übermenschen</em>.</p>
<h6 id="j-polański-18">J. Polański</h6>
<p>Ludzie. Umieją. Myśleć.</p>
<p>Jeżeli Pan się z tym nie zgadza, to niestety ja Pana muszę oskarżyć o autorytaryzm.</p>
<h6 id="dziennikarz-19">Dziennikarz</h6>
<p>Każdy kto jest proponentem autorytaryzmu tak naprawdę nim nie jest jeżeli ludzie mu nie uwierzą, czyli kiedy demokracja działa? W takim razie bycie autorytarystą jest strategią wygrywającą. Czy tam autorytarianinem.</p>
<h6 id="j-polański-19">J. Polański</h6>
<p>Słucham? Mógłbym coś odpowiedzieć, ale musiałby Pan swoje&hellip; stwierdzenie powtórzyć. Poza tym przyszedłem tu na wywiad, nie debatę.</p>
<h6 id="dziennikarz-20">Dziennikarz</h6>
<p>Dobrze, może już tutaj skończymy.</p>
<h6 id="j-polański-20">J. Polański</h6>
<p>Myślałem, że będzie więcej pytań o&hellip; cóż, treść czy przekaz mojej książki, nie tylko atak na moje wybory stylistyczne.</p>
<h6 id="dziennikarz-21">Dziennikarz</h6>
<p>Pana książka składa się z samego stylu, a cały przekaz podsumował Pan przy pierwszym czy drugim moim pytaniu.</p>
<h6 id="j-polański-21">J. Polański</h6>
<p>Proszę, chociaż jedno pytanie. Pociąg mi właśnie uciekł i muszę czekać pół godziny na kolejny.</p>
<h6 id="dziennikarz-22">Dziennikarz</h6>
<p>Dobrze. <em>(śmiech)</em> Umm&hellip; Czemu takie dziwne zmieszanie czasu teraźniejszego z przeszłym w tekście?</p>
<h6 id="j-polański-22">J. Polański</h6>
<p>Bardzo dobre pytanie. Jak Pan wie, całość jest napisana w trzeciej osobie, ale składa się głównie z myśli głównego bohatera. Więc obiektywny narrator używa czasu przeszłego, a główny bohater czasu teraźniejszego &ndash; chyba, że mówi o przeszłości względem czasu akcji, wtedy też używa przeszłego. Czasami narrator mówi o czynnościach nadal się odbywających lub mających skutki w jego teraźniejszości, więc też używa czasu teraźniejszego &ndash; czas przeszły by sugerował, że się zakończyły.</p>
<p>Wydawało mi się to świetnym pomysłem, ale okazuje się, że w praktyce samemu podświadomie pomijam zupełnie, kto jakiego czasu używa i domyślam się z kontekstu, czy coś jest stwierdzeniem narratora, czy myślą bohatera. Przyznaję się do błędu i w życiu już tak niczego nie napiszę.</p>
<h6 id="dziennikarz-23">Dziennikarz</h6>
<p>Przyznał się Pan do najmniej problematycznej części tej książki.</p>
<h6 id="j-polański-23">J. Polański</h6>
<p>Pan jest bardzo bezpośrednim dziennikarzem. Zwykle nie mówią prosto w twarz &ldquo;problematyczna&rdquo; tylko &ldquo;wzbudzająca kontrowersje&rdquo;. Nie &ldquo;nie zrozumiałem&rdquo; tylko &ldquo;pojawiły się wątpliwości co do fundamentalnych konkluzji pojawiających się przy analizy źródła&rdquo;.</p>
<h6 id="dziennikarz-24">Dziennikarz</h6>
<p>Taki jest mój styl. <em>(śmiech)</em></p>
<h6 id="j-polański-24">J. Polański</h6>
<p>Ale raczej nie przyjdę tu znowu, jeżeli nie przeczyta Pan starannie mojej książki.</p>
<h6 id="dziennikarz-25">Dziennikarz</h6>
<p>Co? Jak- dobrze, dziękuję Panu bardzo serdecznie. Chciałby Pan coś powiedzieć na koniec?</p>
<h6 id="j-polański-25">J. Polański</h6>
<p>Chciałbym życzyć wszystkim wiele ciepła w te lutowe wieczory. To wszystko. Dziękuję.</p>
            </section>

            <section class="meta">
                <div class="compact-table">
                    
                        <div>
                            <div>Kategoria:</div>
                            <div>
                                
                                    <a href="/categories/art/">art</a>
                            </div>
                        </div>
                    
                    
                        <div>
                            <div>Tagi:</div>
                            <div>
                                
                                    <a href="/tags/prof.-pola%C5%84ski/">prof. polański</a>, 
                                    <a href="/tags/fikcyjny-wywiad/">fikcyjny wywiad</a>, 
                                    <a href="/tags/pretensjonalno%C5%9B%C4%87/">pretensjonalność</a>
                            </div>
                        </div>
                    
                    
                </div>
            </section>
        </article>
    </main>

<footer>
    <p>
        &copy;

        
            2020
        

        Jonasz Aleszkiewicz
    </p>
</footer>

</body>
</html>
