<!DOCTYPE html>
<html lang="pl">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title>Zugzwang | aleshkev.github.io</title>
    

    <meta name="generator" content="Hugo 0.84.4" />
    
    <meta property="og:title" content="Zugzwang" />
<meta property="og:description" content="
Nie warto robić czegoś jeżeli nie ma kogoś, gdzieś, kto mocno wolałby, żebyś tego nie robił.
&mdash; Terry Pratchett

I
Chłodnego lutowego wieczora 1975 roku księżyc świecił nad Polską Republiką Ludową.
Między innymi oświetlając drogę Janowi Polańskiemu, magistrowi polonistyki wracającemu z odpowiedniego wydziału Uniwersytetu Warszawskiego do swojego tymczasowego mieszkania na Ochocie. Po dniu pełnym poprawiania swojego manuskryptu, postanowił pójść pieszo, aby móc uporządkować swoje myśli." />
<meta property="og:type" content="article" />
<meta property="og:url" content="https://aleshkev.github.io/v-2/zugzwang/" /><meta property="article:section" content="posts" />




    <meta itemprop="name" content="Zugzwang">
<meta itemprop="description" content="
Nie warto robić czegoś jeżeli nie ma kogoś, gdzieś, kto mocno wolałby, żebyś tego nie robił.
&mdash; Terry Pratchett

I
Chłodnego lutowego wieczora 1975 roku księżyc świecił nad Polską Republiką Ludową.
Między innymi oświetlając drogę Janowi Polańskiemu, magistrowi polonistyki wracającemu z odpowiedniego wydziału Uniwersytetu Warszawskiego do swojego tymczasowego mieszkania na Ochocie. Po dniu pełnym poprawiania swojego manuskryptu, postanowił pójść pieszo, aby móc uporządkować swoje myśli.">

<meta itemprop="wordCount" content="1931">
<meta itemprop="keywords" content="prof. polański,opowiadanie,popfilozofia,pretensjonalność," />
    <meta name="twitter:card" content="summary"/>
<meta name="twitter:title" content="Zugzwang"/>
<meta name="twitter:description" content="
Nie warto robić czegoś jeżeli nie ma kogoś, gdzieś, kto mocno wolałby, żebyś tego nie robił.
&mdash; Terry Pratchett

I
Chłodnego lutowego wieczora 1975 roku księżyc świecił nad Polską Republiką Ludową.
Między innymi oświetlając drogę Janowi Polańskiemu, magistrowi polonistyki wracającemu z odpowiedniego wydziału Uniwersytetu Warszawskiego do swojego tymczasowego mieszkania na Ochocie. Po dniu pełnym poprawiania swojego manuskryptu, postanowił pójść pieszo, aby móc uporządkować swoje myśli."/>


    
        <link rel="stylesheet" href="https://aleshkev.github.io/v-2/sass/main.css">
    

    


    <script data-goatcounter="https://aleshkev.goatcounter.com/count"
            async src="//gc.zgo.at/count.js"></script>
</head>
<body>
<nav>
    <div class="stripe"></div>
    <div class="logo">
        
            <h2>
                <a href="/">aleshkev.github.io</a>
            </h2>
        
        <p>Unikalne i sprawdzone nieironiczne opinie.</p>
    </div>
    <div class="menu">
        <ol><li>
                    <a href="/v-2/">Blog</a>
                </li><li>
                    <a href="/v-2/posts/">Archiwum</a>
                </li><li>
                    <a href="/v-2/index.xml">RSS</a>
                </li><li>
                    <a href="/v-2/kontakt/">Kontakt</a>
                </li></ol>
    </div>
</nav>


    <main class="layout-single">
        <article>
            <section class="intro">
                <h1 class="title">Zugzwang</h1>
                <div class="date">
                    
<time datetime="2020-02-13T00:00:00Z">13&nbsp;lutego&nbsp;2020</time>

                </div>
            </section>

            <section class="content">
                

                <blockquote>
<p>Nie warto robić czegoś jeżeli nie ma kogoś, gdzieś, kto mocno wolałby, żebyś tego nie robił.</p>
<p><cite>&mdash; <a href="https://www.theguardian.com/books/booksblog/2015/mar/12/terry-pratchett-in-quotes-15-of-the-best">Terry Pratchett</a></cite></p>
</blockquote>
<h2 id="i">I</h2>
<p>Chłodnego lutowego wieczora 1975 roku księżyc świecił nad Polską Republiką Ludową.</p>
<p>Między innymi oświetlając drogę Janowi Polańskiemu, magistrowi polonistyki wracającemu z odpowiedniego wydziału Uniwersytetu Warszawskiego do swojego tymczasowego mieszkania na Ochocie. Po dniu pełnym poprawiania swojego manuskryptu, postanowił pójść pieszo, aby móc uporządkować swoje myśli.</p>
<p>Po miesiącach rozważań, przemyśleń i badań był bliski ukończenia swojej pierwszej prawdziwej pracy naukowej. W przeciwieństwie do magisterskiej, nie jest ona spisanym pospiesznie zestawem opinii profesorów z dodaną pochwałą ustroju socjalistycznego, tylko spójną, naukową analizą &ndash; przynajmniej na tyle naukową na ile jest to możliwe przy zerowych środkach.</p>
<p>Praca ta była w opinii Polańskiego bardzo dobra &ndash; a na pewno <em>wystarczająco</em> dobra. Nie było wątpliwości, że mogłaby zostać opublikowana w <em>Nauce i Życiu Języka</em>, najważniejszym w Polsce lingwistycznym czasopiśmie naukowym: zwłaszcza, że redaktorem naczelnym obecnie był profesor Labryszewski, kierownik podwydziału, bezpośredni przełożony Polańskiego.</p>
<p>Elementem wprowadzającym jakąkolwiek trudność do sytuacji została sugestia, którą Polański usłyszał od kolegi: czemu by nie spróbować opublikować tej pracy w radzieckim <em>Наука и Жизнь Языка</em>? Z początku pomysł ten został natychmiast odrzucony; potem pojawiły się wątpliwości.</p>
<p>Jakie są szanse, że praca zostanie przyjęta? Bardzo małe. Prawda? Polański nie miał pojęcia. Z pewnością istnieje moc prac dużo lepszych od tej jego &ndash; ale może ich autorom nie zależy na byciu tam opublikowanym? Skromność, nieśmiałość czy jakiś wewnętrzny, niezgłoszony sentyment antyradziecki.</p>
<p>Więc istnieje możliwość wykorzystania tego stanu rzeczy. Nie jest to nieuczciwością w stosunku do tych ludzi, bo przecież czego by dokładnie oczekiwali? Że sowieci opublikują ich prace wbrew ich wolom? Dokładnie nie. Jeżeli autorzy chcą, żeby to zrobili, mogą je też zgłosić i wszystkie zostaną uczciwie rozpatrzone: wybór tej Polańskiego, świadczyłby o tym, że rzeczywiście była dostatecznie dobra.</p>
<p>Jest ona na dość niszowy temat: czy w ogóle w Moskwie jest ktoś z odpowiednimi kompetencjami, żeby ocenić jej wartość? Czy zostanie może potraktowana jak ciekawostka, niezrozumiana w pełni, opublikowana dla świętego spokoju i zapomniana równie szybko jak gdyby była wyrzucona do kosza w Warszawie?</p>
<p>Polański musiałby swoją pracę, napisaną przepiękną polszczyzną z odniesieniami do rodzimej kultury masowej, przetłumaczyć na język rosyjski, co zajęłoby mu z miesiąc. Nie wypada publikować pracy po polsku miesiąc przed wysłaniem jej do Sowietów, bo wtedy stanie się oczywiste, że na tłumaczenie poświęcony był cały ten miesiąc, a rezultat zostanie pewnie po prostu wyrzucony.</p>
<h2 id="ii">II</h2>
<p>Magister Polański siedział na fotelu przy biurku będącym jego miejscem pracy na uniwersytecie. Na tym biurku leżał przed nim stos kartek, na których właśnie powinien był przeorganizowywać słowa w zdaniach, akapitach i sekcjach tak, żeby całość była jak najbardziej zrozumiała. Po utknięciu na fragmencie tak pomazanym ołówkiem i potem długopisem, że szczerze nie wiedział gdzie które słowo winno ostatecznie być, zamyślił się znowu.</p>
<p>W biurze inspirowanym przedwojennymi otwartymi koncepcjami przestrzennymi, tuż przy biurku Polańskiego stało biurko profesora Nabierzyńskiego. Polański go nienawidził: nie za jakąś cechę charakteru, tylko za kompletny brak jakiejkolwiek.</p>
<p>Profesor Nabierzyński napisał w swoim życiu kilkanaście prac, każda z nich wydawała się być poniżej średniej pozostałych. W tej chwili pisał on kolejną, zdaje się czwartą, część swojego badania &ldquo;gwary dolnowarszawskiej&rdquo;. Polański nadal nie rozumiał czym ta &ldquo;gwara dolnowarszawska&rdquo; miałaby być, ale nie obchodziło go to na tyle aby o to zapytać; wystarczyło mu przeczytanie wstępu do pierwszej części, socrealistycznej parafrazy Mickiewiczowskiej wielkiej improwizacji z jeszcze mniejszą ilością samorefleksji balansującą wymuszone przez zwyczaj użycie <em>pluralis modestiae</em>.</p>
<p>Patrząc na Nabierzyńskiego, Polański widział człowieka idącego całe życie linią najmniejszego oporu: po tym jak dostał kilka dobrych ocen w szkole pojawiło się społeczne oczekiwanie, że pójdzie na studia &ndash; i to zrobił, choć nadal jest wątpliwe czy on sam ma tego świadomość. Gdy tam już się znalazł, zmuszono go do napisania jakiejś pracy; z braku pomysłu co lepszego może robić dalej, napisał kolejne, aż skończył z tytułem profesora i co mu zostaje teraz to w nieskończoność rozpisywać się o wyimaginowanych gwarach, więcej czasu spędzając na składaniu motywacji przy pisaniu wstępu niż rzeczywiście cokolwiek interesującego, chociażby wymyślonego.</p>
<p>Takie dokładne podążanie za tym, co się czuje, że jest oczekiwane przez innych pozwala przejść przez całe życie, mając iluzję wyboru dzięki temu, że całość społeczeństwa nie jest jednomyślna w swoich wyobrażeniach o przyszłości każdego człowieka. Jednak przez tysiąclecia wyrobiła sobie dokładne granice, których zdecydowanie przekroczyć nie wypada. Nabierzyński trzyma się tak blisko środka, żeby nigdy nie usłyszeć choćby ostrzeżenia, że zbliża się do jakichkolwiek granic.</p>
<p>Teraz będzie żył i żarł, pisał i dostawał pieniądze aby je wydać na dalsze przetrwanie by pisać jeszcze więcej. Jak nieświadoma własnego istnienia ameba, robiąca wszystko aby przeżyć &ndash; a udaje jej się to tylko dopóki nie jest na tyle ważna aby ktokolwiek chciał ją zabić. Przy profesorze Nabierzyńskim na szczęście ryzyka, że stanie się ważny, po prostu nie ma. Gdy zginie, zapewne z przyczyn naturalnych, zostanie po nim stos średniej jakości prac naukowych zakopanych w jakimś archiwum, leżących tam aż papier się rozpadnie albo całość spłonie w pożarze.</p>
<h2 id="iii">III</h2>
<p>Kierownik podwydziału, profesor Labryszewski nie spodziewał się wizyty Polańskiego. Na twarzy dało się zauważyć szczere zaciekawienie wizytą podwładnego, który zwykle do niego przychodził jedynie w ustalonych wcześniej, wymaganych przez procedury, terminach.</p>
<p>&mdash; Witajcie, towarzyszu. Co was do mnie tym razem sprowadza?</p>
<p>&mdash; Witajcie. Więc&hellip; myślałem o opublikowaniu tej mojej pracy w <em>Наука и Жизнь&hellip; Языка</em>. I chciałem spytać właś-</p>
<p>&mdash; O! ho! ho! Widzę ambicja towarzyszowi dopisuje! Ale co z tego?</p>
<p>&mdash; Właśnie chciałem spy-</p>
<p>&mdash; Ale nie masz żadnej oferty od nich, tak?</p>
<p>&mdash; Co? Nie&hellip; osobistej nie mam. Chciałem po prostu wysłać do ocenienia i zobaczyć czy ją opublikują, tę moją pracę.</p>
<p>&mdash; A, to dobrze. Znaczy nie dla ciebie. Ha! ha! &mdash; Polański po dużej ilości rozmów z kierownikiem nadal nie mógł oprzeć się wrażeniu, że on nawet jeżeli nie lekceważyłby wszystkich innych, nie byłby w stanie tego wyrazić swoim ograniczonym zasobem zachowań.</p>
<p>&mdash; Tak. Więc, moim pierwszym pytaniem byłoby: czy są jakieś przeszkody? Natury&hellip; politycznej?</p>
<p>&mdash; A! &mdash; Labryszewski zrozumiał, że to pytanie jest poważne, i jego uśmiech przeszedł w wyraz twarzy kogoś obrażonego na zepsucie mu świetnego humoru przez przejście do tak przyziemnej sprawy. &mdash; Obecnie nie. Znaczy nigdy nie. Co polityka w ogóle miałaby mieć do nauki, co za głupie pytanie? Nauka jest niezależna od polityki, niezależna od polityków, niezależna od jakiejkolwiek klasy społecznej! Znaczy, u nas nie ma żadnych klas, w Polsce ludowej. Więc można powiedzieć, że jest tak prawdziwie, podwójnie niezależna. Tak?</p>
<p>&mdash; Tak. To&hellip; dobrze, dziękuję. W takim razie miałbym jeszcze drugie pytanie: czy powinienem?</p>
<p>&mdash; Cóż. Ja tu nie będę ci mówił, co masz robić, a czego masz nie robić. Ja ciebie i tak nie przypilnuję.</p>
<p>&mdash; A co wydaje się panu lepszą decyzją?</p>
<p>&mdash; Słuchaj. Ja nie mogę ciebie tu przekonać do mojego sposobu myślenia, ja mogę tylko sugerować&hellip; ale w mojej opinii ta twoja praca jest na dość kiepski temat. Może go źle towarzyszu wybraliście i właśnie dlatego macie teraz takie problemy?</p>
<p>Polański zauważył, że dalsza rozmowa nie ma większego sensu, więc przy pierwszej okazji ją zakończył.</p>
<h2 id="iv">IV</h2>
<p>Tego wieczoru Polański siedział w uniwersyteckiej bibliotece, przy stoliku przeglądając ponownie swój manuskrypt. Nie mógł oprzeć się wrażeniu, że jego praca tak naprawdę zbyt dobra nie jest: temat ciekawy dla niego równie dobrze może okazać się całkowicie nieinteresujący dla kogolwiek innego.</p>
<p>Jego praca została nazwana przez jedną osobę &ldquo;gniotem&rdquo; &ndash; jaka pomocna, zewnętrzna, konstruktywna opinia czy krytyka. Trudno poznać, czy było to szczere wyznanie, czy po prostu naturalny instynkt karierowicza do zmniejszania konkurencji w każdy dostępny sposób.</p>
<p>Ale co jeżeli ma rację: ta praca w istocie jest gniotem. To by znaczyło, że każda myśl Polańskiego jaką w nim zawarł to też coś bezwartościowego. W takim przypadku wpychanie się do radzieckich czasopism jest po prostu chamstwem.</p>
<p>Co to znaczy, że coś jest chamstwem, komu to oceniać? Panowie redaktorzy <em>Науки и Жизна</em> raczej są przyzwyczajeni do pajaców przysyłających im ich spisane łamaną ruszczyzną poronione pomysły, które jedyne co mają wspólnego z nauką to dwukolumnowy układ tekstu. Muszą tylko sprawdzić czy autor nie jest przypadkiem krewnym Breżniewa, i jeżeli nie to praca idzie na podmoskiewskie wysypisko śmieci. Albo trafia do <em>Nauki i życia</em> jako dzieło Labryszewskiego. Pewnie nie, ale ciekawa teoria.</p>
<p>Do rozsądzania nad potencjalnym chamstwem czynów zostają współpracownicy. Każdego z nich Polański nienawidzi albo nie szanuje. Szczerze nie widzi w jaki sposób mogłoby tak nie być: albo ktoś jest całkowicie niekompetentny, więc nie należy go szanować jako człowieka, a przynajmniej jego opinii, albo <em>wydaje się</em> być kompetentny &ndash; co często jest iluzją, za którą idzie duma, zarozumiałość i autorytaryzm: wykorzystywane do pogrążania potencjalnych przeciwników zwiększając jednocześnie dalej swój status.</p>
<p>Zresztą, żeby Polański uznał opinię o swoim czynie za wiarygodną, musiałaby ona wziąć pod uwagę całość kontekstu, w jakim akcja została wykonana: a ponieważ tak się składa, że Polański zna teraz dokładnie całą znaną przez siebie sytuację, to jakakolwiek opinia oparta na tym kontekście byłaby tą samą opinią co jego, albo byłaby oparta na arbitralnie wybranym innym kawałku subiektywnej rzeczywistości i znów niewiarygodna.</p>
<p>Więc nikt inny nie ma tak naprawdę prawa wydawać oceny na temat tego, co Polański zrobi. Wstał on więc aż z wrażenia i podszedł do niedalekiego okna. Oparł się o parapet i zaczął kontemplować, czy nie udowodnił przypadkiem za dużo i jakie to miałoby konsekwencje wobec struktur istniejących w społeczeństwie.</p>
<p>&hellip;</p>
<p>Ludzie w bibliotece chodzą sobie jak chcą, jak mrówki w wielkim kopcu. Nikt ich nie zmusza do podążania jakąkolwiek ścieżką, cieszą się ze swojej wolności. Jak szczęśliwi muszą być, gdy postanawiają pójść do sekcji międzywojennej literatury polskiej i okazuje się, że nikogo innego tam nie ma: nikt inny nie podjął tej samej decyzji co oni. Jaka wolność, jaki indywidualizm, jaka ich ekspresja!</p>
<p>Oczywiście, cała ta biblioteka została zbudowana dla ograniczonego grona osób, regulamin jest średniej długości bezbohaterową nowelą, korytarze są patrolowane cały czas przez rozglądających się podejrzliwie pracowników, gotowych wezwać milicję na dowolny odgłos grożący nowosakralnej ciszy.</p>
<p>Jest coś pięknego w takim porządku, lecz tak niesatysfakcjonującego. Ludzie wierzą, że są wolni, gdy tak naprawdę nie są: i w utrzymywaniu tej iluzji buntują się przeciwko jej przełamaniu, i w buntowi przeciwko temu się jednoczą by nikt się więcej nie zjednoczył za. W każdym momencie jesteśmy w środku tego procesu, ograniczeni z obu stron podwójnym frontem walki z reakcją i własną awangardą.</p>
<p>Jest coś pięknego w tym tworzeniu własnej wolności w wytyczonych odgórnie granicach: każda dziedzina tradycyjnej sztuki jest tworzeniem czegoś nowego w immanentnie ograniczonych środkach. Jak zauważył kiedyś Д-503 Jewgienija Zamiatina, taniec jest przeciwieństwem wolności, esencją nie-wolności i jest odwiecznie uważany za coś pięknego.</p>
<p>Ale Polański nie uważa go za coś pięknego. Nigdy nie lubił tańca obserwować ani brać w nim udziału.</p>
<p>&hellip;</p>
<p>Opierając się od połowy godziny o parapet, Polański nie mógł nie zauważyć na nim leżącej, koło stosu książek, paczki zapałek, ostentacyjnie pod jednym z licznych znaków zakazujących palenia.</p>
<p>Wyciągnął rekę i podniósł delikatnie tę paczkę, powoli wyciągnął z niej jedną zapałkę i trzymając ją niezapaloną przed sobą, znów się melancholijnie zamyślił.</p>
<p>Po chwili jednak uświadomił sobie co robi, opuścił rękę i nerwowo rozejrzał się dookoła. Nikt nawet go nie zauważył, nikogo nie obchodzi co robi jedna osoba w taniej marynarce. Może są pogrążeni w utrzymywaniu siebie w sferze złudzeń na temat rzeczywistości, gdzie nie ma miejsca na pewne zachowania ze strony innych. Może po prostu nie widzą potrzeby marnowania swojego czasu na karcące, zaniepokojone czy zaciekawione chociażby spojrzenie. Może przyzwyczajeni człowiekiem, który zostawił tu tę paczkę są niewrażliwi na jedną marną niezapaloną zapałkę.</p>
<p>Polański się zaśmiał gdy spojrzał z powrotem na stos książek. Na wierzchu <em>L’Idiot de la famille</em>, nowe wydanie.</p>
<p>&mdash; Jeśli jest jedna rzecz, którą od pana zrozumiałem, panie Sartre, &mdash; powiedział do siebie &mdash; to że mogę tworzyć własne wybory. &mdash; Polański schował całą paczkę zapałek do kieszeni spodni.</p>
            </section>

            <section class="meta">
                <div class="compact-table">
                    
                        <div>
                            <div>Kategoria:</div>
                            <div>
                                
                                    <a href="/categories/art/">art</a>
                            </div>
                        </div>
                    
                    
                        <div>
                            <div>Tagi:</div>
                            <div>
                                
                                    <a href="/tags/prof.-pola%C5%84ski/">prof. polański</a>, 
                                    <a href="/tags/opowiadanie/">opowiadanie</a>, 
                                    <a href="/tags/popfilozofia/">popfilozofia</a>, 
                                    <a href="/tags/pretensjonalno%C5%9B%C4%87/">pretensjonalność</a>
                            </div>
                        </div>
                    
                    
                </div>
            </section>
        </article>
    </main>

<footer>
    <p>
        &copy;

        
            2020
        

        Jonasz Aleszkiewicz
    </p>
</footer>

</body>
</html>
